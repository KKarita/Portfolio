TEHTÄVÄ

Muodosta selkeä sivuston rakenne (layout), jossa on mahdollista navigoida aiemmin toteuttamiesi tehtävien sisällä. Käytä layoutin toteuttamiseen erityisesti Bootstrap-komponentteja (kts. https://startbootstrap.com/). Voit käyttää portfoliossasi valmiita Bootstrap templateja, esim. https://github.com/BlackrockDigital/startbootstrap-freelancer
Mainitse valmiin layoutin käyttämisestä raportissa ja portfoliossasi.

 

Muodosta jokaisesta palauttamastasi tehtävästä selkeä kuvaus. Portfoliossa tavallaan esittelet tekemäsi asiat jollekin henkilölle.
mitä teit, 
miten teit, 
miksi teit, 
mitä opit, 
mitä jäi vielä oppimatta,
sekä erityisesti: miten mielestäsi onnistuit tässä tehtävässä ja mitä tekisit nyt toisin (jos mitään)?
 

Lisää portfolioon palauteosio, jossa kerrot tiivistetysti tällä kurssilla oppimasi asiat.
Vertaa siis tietojasi / taitojasi lähtötilanteessa suhteessa tämän päivän tieto-/taitotasoon.
Pohdi myös ajankäyttöäsi suhteessa kurssin laajuuteen 5 op (= 133 tuntia opiskelijan työtä).
Kerro mitkä asiat tukivat oppimistasi ja mitkä kenties häiritsivät sitä.
Saitko riittävästi ohjausta / apua ja tulitko kuulluksi kurssin aikana? Tulitko pyytäneeksi apua / keskustelleeksi kurssin asioista?
Mitkä olivat kurssin kohokohdat ja mitä jäit kaipaamaan?
Muistelun oheen voit myös kirjata mahdolliset tulevaisuuden suunnitelmasi web-ohjelmointiin liittyen: oletko aikeissa jatkaa tämän aiheen parissa muilla kursseilla, itsenäisesti tai kenties tulevassa työssäsi.
Voit viitata portfoliossa opintojakson aikana luomaasi blogiin.
 

Optio: voit portfolion yhteydessä täydentää aiemmin palauttamaasi tehtävää. Tällöin kirjaat portfolioon jokaisen täydentämäsi tehtävän kohdalle aiemman tehtävän puutteet, sekä tehtävään täydentämäsi asiat. Täydennettävät asiat esimerkiksi ohjelmakoodi ja/tai raportti/blogi tulee täydentää myös gitlabiin/githubiin (=ohjelmakoodi) ja hackmd.io-palveluun (raportti) uudelleenarviointia varten.
